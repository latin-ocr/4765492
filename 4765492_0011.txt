perpauca, lector candide, praefari mihi liceat. -

Poetae Siculo et ingenii et dictionis festivitate jam dudum nobilitato multos viros doctissimos
egregiam praestitisse operam, quis infitiabitur‘? Textum enim summopere recensuerunt et copiosis quoque
commentariis uberrimaque explicatione illustraverunt. Verumtamen in carminibus Theocriteis etiamnunc
alia sunt, quae saniorem formam requirunt, alia quae recta interpretatione egent. Reliquiae enim Ροὲ-
tarum bucolicorum codicibus perquam depravatis, — ab uno aliquo exemplari eoque mutilo originem tra—
xisse videntur — ad posteritatem traditae sunt mendosissimae. Nec defuerunt, qui minutiis quidem eru·
endis atque enucleandis insudarent sed sensui evolvendo minime inservirent. Alii vero editores, etsi
emendandi ratio neque facilis neque in promptu erat, tamen haud ferenda temeritate, prout libebat, la-
ceros et obscuros locos tentantes multa eaque teterrima poetae inflixerunt vulnera.

Has ob causas illi, quos laudavi, viri, quamquam amplissimo apparatu instructi et mira sagaci—
tate atque operosa diligentia exornati erant, tamen difficillimum habuerunt laborem, ut nostrum poetam
exhiberent emendatiorem. ——

Ego, si hoc libello studiis Theocriteis aliquantulum addidisse videbor incrementi, jucundissimum
fructum percepisse me putabo. A quibus meliora edocebor, eos grato animo colam. Jam ad ipsam rem
aggrediar.

ld. 1, 25 -— 26.
Exstant verba
αἶγα δέ τοι δωσῶ διδυματόκον ἐς τρὶς ἀμέλξαι,
εἳ δύ’ ἔχοιθ’* ἑρίφως ποταμέλγεται ἐς δύο πέλλας,
Quum omnes libri et quae dicuntur editiones principes in hac lectione conspirent, nisi quod cod.
k. ποτ’ ἀμέλγεται habet et praeter unum cod. P. 'reliqui ποταμελξεται praebent, acquieverunt editores in
vulgata scriptura. Fritzschius do v. 26 inter alia haec adnotat: „Non recte Steph.‚ imitt. p. 60, „„in
mulctras binas mulgebitur illa.““ Haec adnotare juvat, quum videam manum viri docti (Schaeferi, si
recte conjicio) in exemplo ed. Valck. 1773, quod in bibliotheca nostra Paulina asservatur, adscripsisse:
„fortasse spurius versus, quem qui procudit, legit v. 25 ἐς δίς““ [quod Appian. Mithr. 78 dixit].“ Et
sane, quo diutius considero locum, tanto veri similius mihi videtur, a sciolo quodam versum 26 insertum
esse. Nihil enim nisi paraphrasim versus antecedentis continet3 nam quid sibi vult sententia ἃ δύ’ ἔχοισ’
ἐρίφωςῖ Aperte explanat ea adjectivum διδυματύκον,· deinde verbo ποταμελγεται explicatur infinitivus
άμελξαις denique ἐς τρίς (rectius ἐς δίς) amplificatur verbis ἐς δύο πάλας. Poetam vero scripsisse in v.
25 ἐς δίς, mihi quidem admodum probabile videtur. Capellam enim, quae binos alit foetus, non semel
tantum bisve sed adeo ter lac edere, vix convenit rei naturae. Fritzschius versum 26 reddit: „quae

quamquam binos alit ubere foetus, tamen lacte mo, quotics mulyetur, mulctrat· adimplet binaef‘
1

